---
layout: page
title: Українець Джонатан і двадцять сім мерців
permalink: /writing/jona/
breadcrumbs: /writing/
---

{:refdef: style="text-align: center;"}
![](/img/jona/cover.jpg)
{: refdef}

<div class="callout" markdown="1">
  Написано у 2018-му, видано Видавництвом 21 у вересні 2024.
</div>

> «Мій батько Юджин воював у Другу світову в бразильському війську, навчався у британського літуна-аса і знався з > далай-ламою» — приблизно такими історіями про свою родину розважає оповідача українець Джонатан-Йона, нащадок емігрантської родини, яка колись заснувала селище Горобці в штаті Джорджія.
>
> Йонині родичі й сам він зберігають пам’ять про події з усіх періодів останнього століття Сполучених Штатів: Великої депресії і золотого віку Голлівуду, Другої світової та ери космосу, Вудстоку-69 та Олімпіади-84, війни з терором і урагану Катріна. Вони ніколи не відігравали значної ролі в цих подіях, але часто були свідками дивних і малоймовірних історій.
>
> Є в цих історіях і мерці, і їх рівно двадцять сім. Можете полічити.

**[Купити на сайті видавництва](https://www.books-xxi.com.ua/products/ukrainets-dzhonatan-i-dvadtsyat-sim-mertsiv)**

[Сторінка книги на Goodreads](https://www.goodreads.com/book/show/218014370)

## Коротка передмова від автора

Ідея цього тексту народилася з побіжного несерйозного спостереження: побудова типового великого американського роману й української родинної саги мають багато спільного. «Що, як хтось написав би українську родинну сагу в декораціях американського роману?» — пожартував я тоді. І раптом зрозумів, що хочу це зробити.

Я планував, збирав матеріали, вигадував структуру для роману кілька років, а першу чернетку написав упродовж місяця (листопад 2018-го). Осінь у Харкові того року була страшенно холодною (як і згадується в романі), а прізвище, яке я придумав для родини в центрі історії, — Зелені — не мало жодних політичних та історичних асоціацій.

Цю віддаленість часу написання можна помітити й у тому, як оповідач (близький за мовою і поглядами до автора) сприймає сучасні йому події, коли ті прориваються в оповідь: з розпачем, залишковою наївністю і великою невтямою. Відтоді, хочеться вірити, невтями й наївності в автора поменшало, а розпач перетворився на сильніші емоції. Принаймні зараз, коли пишу цю передмову — у листопаді 2023-го, точнісінько через п’ять років після написання роману, — я військовослужбовець ЗСУ, і знаю те, чого мій оповідач й уявити не міг.

Не винуватьте його. І приємного читання!

Слава Україні!

## Зміст (і деякі глави онлайн)

> Це не дуже серйозна книжка. Мені — тоді — хотілося саме пограти, створити щось дурацьке і переконливе водночас, щось трохи карнавальне і трохи магічне, змішати український міф з американським.
Для більшості глав спочатку народилася назва, а потім історія. Але історія — склалася.

1. Пательня у плямах
2. Індіанець Тобто на панщині
3. Невдале пограбування потяга
4. Женя є файно
5. Баба Ївга — зірка Голлівуду
6. Під лядою вуйка
7. Шість Марій і одна Таня
8. Чорний штетл і червоношиї
9. **[Раб Божий механік-водій](9.html)**
10. Змія з люлькою
11. Неможливий каменяр
12. Ведмеді не знаються на комунізмі
13. Блакитно-жовтий прапор над атолом Бікіні
14. Рибалка, що працював у NASA
15. Азімов не писав «авжеж»
16. Лемківські казки для тайців
17. Картопляники з батату, узвар із фейхоа
18. Сріблясті лиси на териконах
19. Детектив-аматор і качки П’ємон-парку
20. Друге місце на Олімпіяді
21. **[Усі коти Криму](21.html)**
22. Повернення індіанців на Вінниччину
23. Український шериф округу Чаттагучі
24. Медбрат із чуприною
25. «Cabin сrew» займає свої місця
26. Леся акапела
27. Остання праця Йони
